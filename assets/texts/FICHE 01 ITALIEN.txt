1 – Introduzione generale

Benvenuti al Museo Aeronautico e Spaziale Safran. Vi trovate nel museo della più antica azienda aeronautica del mondo, fondata nel 1905. Oggi Safran è un gruppo internazionale ad alta tecnologia e un fornitore di primo piano nei settori dell’Aeronautica, dello Spazio e della Difesa.

Il museo è stato creato negli anni Ottanta da un team di volontari, dipendenti attivi o in pensione di SNECMA (Società Nazionale per lo Studio e la Costruzione di Motori Aeronautici), l’azienda d’origine di Safran. Questi appassionati si sono impegnati nel restauro di motori storici per preservare e condividere il patrimonio eccezionale della loro azienda. Riuniti all’interno dell’AAMS (Associazione degli Amici del Museo Safran), sono loro a garantire l’animazione del museo e l’arricchimento delle sue collezioni.

Il Museo Safran è il più grande museo di motori aeronautici al mondo. Durante la visita, scoprirete la nascita del Gruppo e la sua evoluzione. Incontrerete i pionieri dell’aviazione e dell’esplorazione spaziale, così come gli uomini e le donne che, da oltre un secolo, contribuiscono allo sviluppo dei motori e di altre attrezzature aeronautiche di Safran.

Buona visita.